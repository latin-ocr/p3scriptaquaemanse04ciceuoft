10

15

20

25

³0

35

ΜΒ. 1. CAP. 9-11. ς 30 —35. 13

triginta dierum essent cum hoste indutiae factae, noctu
populabatur agros, quod dierum essent pactae, non
noctium indutiae. Ne noster quidem probandus, si
verum est Q. Fabium Labeonem seu quem alium
(nihil enim habeo praeter auditum) arbitrum Nolanis
et Neapolitanis de finibus a senatu datum, cum ad
locum venisset, cuin utrisque separatim locutum, ne
cupide quid agerent, ne adpetenter, atque ut regredi
quam progredi mallent. Id cum utrique fecissent, ali-
quantum agri in medio relictum est. Itaque illorum
finis sic, ut ipsi dixerant, terminavit, in medio relictum
quod erat, populo Romano adiudicavit. Decipere hoc
quidem est, non iudicare. Quocirca in omni est re

fugienda talis sollertia. s

Sunt autem quaedam officia etiam adversus eos ser· 11

vanda, a quibus iniuriam acceperis. Est enim ulci-
scendi et puniendi modus3 atque haud scio an satis sit
eum, qui lacessierit, iniuriae suae paenitere, ut et ipse
ne quid tale posthac et ceteri sint ad iniuriam tar-
diores. ¹Atque in re publica maxime conservanda sunt
iura belli. Nam cum sint duo genera decertandi, unum
per disceptationem, alterum per vim, cumque illud
proprium sit hominis, hoc beluarum, confugiendum
est ad posterius, si uti non licet superiore. Quare
suscipienda quidem bella sunt ob eam causam, ut sine

iniuria in pace vivatur, parta autem victoria conser-

vandi ii, qui non crudeles in bello, non inmanes fuerunt,
ut maiores nostri Tusculanos, Aequos, Volscos, Sabi-
nos, Hernicos in civitatem etiam acceperunt, at Kar-
thaginem et Numantiam funditus sustulerunt, nollem
Corinthum, sed credo aliquid secutos, oportunitatem
loci maxume, ne posset aliquando ad bellum facien-
dum locus ipse adhortari. Mea quidem sententia paci,
quae nihil habitura sit, insidiarum, semper est con-
sulendum. In quo si miffi esset optemperatum, si non
optumam, at aliquam rem publicam, quae nunc nulla
est, haberemus. Et cum iis, quos vi deviceris, con-

34

35

