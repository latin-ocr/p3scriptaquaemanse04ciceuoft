130 DE OFFICIIS LIB. 111. CAP. 33. §⁶120, 121.

esse ei cum honestate coniunctio. Nam, ut tribuamus
aliquid voluptati, condimenti fortasse non nihil, uti·
litatis certe m'hil habebit.

121 Habes a patre munus, Marce fili, mea quidem sen·
tentia magnum, sed perinde erit, ut acceperis. Quam· 5
quam hi tibi tres libri inter Cratippi commentarios
tamquam hospites erunt recipiendi3 sed, ut, si ipse
venissem Athenas (quod quidem esset factum, nisi me
e medio cursu clara voce patria revocasset), aliquando
me quoque audires, sic, quoniam his voluminibus ad 10
te profecta vox est mea, tribues iis temporis quantum
poteris, poteris autem, quantum voles. Cum vero in-
tellexero te hoc scientiae genere gaudere, tum et prae-
sens tecum propediem, ut spero, et, dum aberis, absens
loquar. Vale igitur, mi Cicero, tibique persuade esse 15
te quidem mihi carissimum, sed multo fore cariorem,
si talibus monitis praeceptisque laetabere.

