14

6

[ss

422 IN C. SALUSTIUM CONTROVERSIA.

gulae impudicissimi corporis quaestus sufficere non
potuit et aetas tua iam ad ea patienda, quae alteri
facere collibuisset, exoleverat, cupiditatibus infinitis
efferebaris, ut, quae ipse corpori tuo turpia non du-
xisses, in aliis experireris. Ita non est facile ex-
putare, patres conscripti, utrum inhonestioribus cor-
poris partibus rem quaesierit an amiserit. Domum
paternam vivo patre venalem habuit, vendidit. Et
cuiquam dubium potest esse, quin mori coegerit eum,
quo hic nondum mortuo pro herede gesserit omnia?
Neque pudet eum a me quaerere, quis in P. Crassi
domo habitet, cum ipse respondere nequeat, quis
in ipsius habitet paterna domo. At hercules lapsus
aetatis tirocinio postea se correxit. Non ita est, sed
abiit in sodalicium sacrilegii Nigidiani, bis iudicis ad
subsellia attractus extrema fortuna stetit et ita disces-
sit, ut non hic innocens esse, sed iudices peierasse
existimarentur. Primum honorem in quaestura adep-
tus â€  secutus est hunc locum et hunc ordinem de-
spectus, cuius aditus sibi quoque sordidissimo homini
patuisset. Itaque timens, ne facinora eius clam vos
essent, cum omnibus matrum familiarum viris oppro-
brio esset, confessus est vobis audientibus adulterium
neque erubuit ora vestra. VixeriS, ut libet, Salusti,
egeris, quae volueris3 satis sit unum te tuorum sce-
lerum esse conscium, noli nobis languorem et soporem
nimium exprobrare, sumus diligentes in tuenda pudi-
citia uxorum nostrarum, sed ita experrecti non sumus,
ut a te cavere possimus, audacia tua vincit studia
nostra. Ecquod hunc movere possit, patres conscripti,
factum auditu turpe, quem non puduerit palam vobis
audientibus adulterium confiteri? Quodsi tibi per me
nihil respondere voluissem, sed illud censorium elo-
gium Appi Claudi et L. Pisonis, integerrimorum viro-
rum, quo usus est quisque eorum, pro lege palam
universis recitarem, nonne tibi viderer aeternas inurere
maculas, quas reliqua vita tua eluere non posset?

10

15

20

25

30

35

