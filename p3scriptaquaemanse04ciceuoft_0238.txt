22 qui omnino nusquam reperiuntur. Talis igitur inter

23

170 LAELIUS DE AMICITIA

viros amicitia tantas oportunitates habet, quantas vix
queo dicere. Principio qui potest esse vita ‘vitalis'‚
ut ait Ennius, quae non in amici mutua benivolentia
conquiescit? Quid dulcius quam habere, quicum omnia ⁵
audeas sic loqui ut tecum? Qui esset tantus fructus
in prosperis rebus, nisi haberes, qui illis aeque ac tu
ipse gauderet? adversas vero ferre difficile esset sine
eo, qui illas gravius etiam quam tu ferret. Denique ι
ceterae res, quae expetuntur, oportunae sunt singulae 10 χ
rebus fere singuliS‚ divitiae, ut utare, opes, ut colare, ’
honores, ut laudere, voluptates, ut gaudeas, valitudo,
ut dolore careas et muneribus fungare corporis3 ami-
citia res plurimas continet, quoquo te verteris, praesto ,
est, nullo loco excluditur, numquam intempestiva, num· 1⁵ ἶ
quam molesta est3 itaque non aqua, non igni, ut aiunt, ¹
locis pluribus utimur quam amicitia. Neque ego nunc
de vulgari aut de mediocri, quae tamen ipsa et delec-
tat et prodest, sed de vera et perfecta loquor, qualis 2
eorum, qui pauci nominantur, fuit. Nam et secundas 20 Α
res splendidiores facit amicitia et adversas partiens ’
communicansque leviores.

Quomque plurimas et maximas commoditates ami-
citia contineat, tum illa nimirum praestat omnibus,
quod bonam spem praelucet in posterum nec debili· 25
tari animos aut cadere patitur. Verum enim amicum '
qui intuetur, tamquam exemplar aliquod intuetur sui.
Quocirca et absentes adsunt et egentes abundant et
inbecilli valent et, quod difficilius dictu est, mortui
vivunt3 tantus eos honos, memoria, desiderium prose· ³⁰
quitur amicorum. Ex quo illorum beata mors vide-
tur, horum vita laudabilis, Quodsi exemeris ex rerum
natura benivolentiae coniunctionem, nec domus ulla
nec urbs stare poterit, ne agri quidem cultus per-
manebit. Id si minus intellegitur, quanta vis amici· ³⁶ μδ]
tiae concordiaeque sit, ex dissensionibus atque ex dis-
cordiis perspici potest. Quae enim domus tam stabilis,

    
  

l

