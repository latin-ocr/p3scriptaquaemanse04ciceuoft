8

21

22

424 IN C. SALUSTIUM CONTROVERSIA. Cap. 7, 8. §20—22.

tus‘? nam quis te faceret heredem, quem ne amicum
quidem suum satis honestum quisquam sibi ducit nisi
similis ac par tui? At hercules egregia facta maiorum
tuorum te extollunt. Quorum sive tu similis es sive
illi tui, nihil ad omnium scelus ac nequitiam addi potest.
Verum, ut opinor, honores tui te faciunt insolentem. Tu,
O. Salusti, tantidem putas esse bis senatorem et bis
quaestorem fieri, quanti bis consularem et bis trium-
phalem? Carere decet omni vitio, qui in alterum
dicere paratus est. Is demum male dicit, qui non
potest verum ab altero audire. Sed tu, omnium men-
sarum assecula, omnium cubiculorum in aetate pelex
et idem postea adulter, omnis ordinis turpitudo es et
civilis belli memoria. Quid enim hoc gravius pati po-
tuimus, quam quod te incolumem in hoc ordine vide-
mus‘? Desine bonos petulantissima consectari lingua,
desine morbo procacitatis isto uti⁷ desine unum quemque
moribus tuis aestimare. His moribus amicum tibi effi-
cere non potes3 videris velle inimicum habere. Finem
dicendi faciam, patres conscripti. Saepe enim vidi
gravius offendere animos auditorum eos, qui aliena
flagitia aperte dixerunt, quam eos, qui commiserunt.
Mihi quidem ratio habenda est, non quae Salustius
merito debeat audire, sed ut ea dicam, si qua ego
honeste effari possim.

10

15

20

 

