10
24

25

26

432 ORATIO PRIDIE QUAM IN EXILIUM IRET.

ros meos in vestram fidem recipiatis eosque defendatis
neve inimicos meos longius in familiam nostram pro-
gredi patiamini, utique, sive hines abiero sive hic ero
oppressus, ea maneat opinio¹ et existimatiO, quae vir-
tute parta, non quae infelicitate inlata est. Nunc ego
te, Iuppiter optime maxime, cuius nutu ac dicione
sola terrarum gubernantur, teque, particeps conubii,
socia regni, regina Iuno, teque, Tritonia, armipotens
Gorgophona Pallas Minerva, ceterique di deaeque im-
mortales, qui excellenti tumulo civitatis sedem Capi-
toli in saxo incolitis constitutam, ut non solum
cunctam intueri, sed etiam tueri possitis civitatem, a
quorum ego quondam altariis impiam civium manum
removi, a quorum templis meo periculo funestam facem
reppuli, ne inlustrissimum orbis terrarum monumentum
cum principe omnium terrarum occideret civitate, teque,
Iuppiter Stator, quem vere huius imperii statorem maio-
res nostri nominaverunt, cuius in templo hostilem im-
petum Catilinae reppuli a muris, cuius templum a

Romulo victis Sabinis in Palati radice cum Victoria 2

est conlocatum, oro atque opsecro, ferte opem pariter
rei publicae cunctaeque civitati meisque fortunis, resi-
stite tribunicio furori, favete innocentiae, subvenite
solitudini, miseremini senectutis, nolite eum supplicem

a vobis absterrere et excludere, qui in suo magistratu ⁴2

funestam facem a vestris reppulit templis. Si C. Mario
auxilio fuistis, quod in clivo Capitolino improborum
civium fecerat caedem, si P. Scipioni, quod Hannibalis
furibundam mentem a vestris reppulit templis, si deni-
que Cn. Pompeio, quod terra marique hostes reddidit
pacatos, sic nunc in meis calamitatibus aliquam ferte
opem divinam, ut saepe multorum in periculis fecistis,
sic nunc in meis miseriis (livinum aliquod auxilium

11et numen ostendite. Deinde vos, quorum potestas
proxime ad deorum immortalium numen accedit, oro 3

atque opsecro, quibus singillatim saepe supplex ad
pedes iacui, ut eum, quem singuli stratum atque ab·

10

15

30

